Skaitykite daugiau: https://www.delfi.lt/news/daily/lithuania/vilniuje-vyko-baltic-pride-eitynes-greiciausiai-bus-fiksuotas-eityniu-dalyviu-rekordas.d?id=81403345
https://www.delfi.lt/news/daily/lithuania/vilniuje-vyko-baltic-pride-eitynes-greiciausiai-bus-fiksuotas-eityniu-dalyviu-rekordas.d?id=81403345
https://www.delfi.lt/news/daily/lithuania/vilniuje-vyko-baltic-pride-eitynes-greiciausiai-bus-fiksuotas-eityniu-dalyviu-rekordas.d?id=81403345

Išsipuošė įdomiais kostiumais
Eitynių dalyviai į eitynes pradėjo rinktis dar 11 val. Vienų veidus puošė išpieštos vaivorykštės spalvų vėliavos, o netrūko ir tokių, kurie pasirūpino ir įdomesniais kostiumais ir juos gaminosi patys. Sutikta mergina pasakojo dailią karūną gaminusi pati, o suknelę nusipirkusi.
„Manau, kad heteroseksualūs žmonės, jie nesupranta, kiek teisių jie turi. Mes dėl to ir protestuojame, dėl to ir palaikome“, sakė viena dalyvė.
Dalyviai, paklausti, kodėl jie šiandien yra čia, pasakojo tiesiog norintys palaikyti seksualines mažumas.
69 metų senjoras Jonas taip pat rankoje laikė vaivorykštės spalvų vėliavą.
„Aš juos palaikau dar nuo Tarybinių laikų“ sakė jis ir džiaugėsi švente.
LGL pirmininkas ir „Baltic Pride“ organizatorius Vladimir Simonko DELFI pasakojo, kad pagaliau atėjo laikas ne diskutuoti apie žmonių teises, o daryti realius darbus.
„Mes žygiuojame su žinute, kad visi esame šeima, o šeimos gali būti įvairios, ką ir pasakė Konstitucinis Teismas (KT).
Politikai, man atrodo, iki šiol neįsisąmonina, kad KT sprendimus privaloma vykdyti. Tai, dėl to žmonės ir atėjo čia, o kai jie pamatys šią laimingą ir gerai nusiteikusią žmonių grupę, manau, kad susimąstys ir supras, kad atėjo laikas ne diskutuoti, o daryti darbus“, – kalbėjo V. Simonko.
Nors buvo tikimasi, kad parade dalyvaus apie 10 tūkst. dalyvių, pasak organizatoriaus, jų tikrai susirinko daugiau nei planuota.
„Turėsime rekordą ir tai yra labai rimta paraiška mūsų miestui, nes pažadų buvo pakankamai daug, o dabar yra nauja valdžia ir, manau, atėjo laikas įgyvendinti pažadus“, – sakė jis.
DELFI susisiekė ir su Policijos departamento Komunikacijos poskyrio vedėju Ramūnu Matoniu, kuris užtikrino, jog jokių nusiskundimų dėl parado policija nesulaukė.
Anot R. Matonio jokie asmenys nebuvo sulaikyti, taip pat pranešimų taip pat susijusiu su minimu renginiu nebuvo.
Pasisakė už lygybę visiems.
Eitynėse buvo galima matyti ir politikų. Sutiktas socialdemokratų partijos lyderis Gintautas Paluckas DELFI sakė į eitynes atėjęs nes nori savo draugams ir pažįstamiems parodyti solidarumą.
„Noriu, kad jie galėtų gyventi taip, kaip gyvenu aš, su savo mylimu žmogumi“, – sakė jis.
Paklaustas, kaip bendrai vertina LGBT situaciją Lietuvoje jis sakė, kad viskas čia labai paprasta.
„Jie gyvendami porose neturi elementarių socialinių ekonominių teisių. Nuėjus į ligoninę sergant tavo partneriui tu nesi jo atstovas. Tai yra nenormalu. Taip pat paveldėjimo ir kartu užgyvento turto klausimas. Mokesčių klausimas – neišspręstas. Jos visiems turi būti vienodos, jei partneriai gyvena kartu“, – sakė G. Paluckas ir pabrėžė, kad čia nėra jokios grėsmės tradicinei šeimai.

www.delfi.lt
www.delfi1.lt
www.delfi.lt
www.fake.com